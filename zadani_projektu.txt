Pan Pospíšil Tě oslovil, abys mu navrhl webové stránky, na kterých bude prezentovat
svojí půjčovnu vzducholodí.

Chce, aby webová prezentace měla následující obsah:
a) roletkové menu
b) úvodní stránku, která zobrazí základní informace o půjčovně
c) samotnou stránku, která bude zobrazovat nabídku vzducholodí
d) prostor pro reklamu
e) ceník služeb
f) informace o panu Pospíšilovi

Technické specifikace:

Celý obsah budeme umisťovat do prostoru, který bude mít rozměry 1200 px na šířku a 900 px na výšku.

Dynamický obsah umístíme do <iframe>, který bude mít identifikátor "content". <iframe> bude mít
rozměry 800x870px.

Reklamu budeme zobrazovat vedle dynamického obsahu a bude 300 px široká.

Roletkové menu - menu.html
--------------------------
Roletkové menu bude umístěno úplně nahoře a bude obsahovat prokliky na všechny dílčí stránky.
Odkazy budou umístěny v tomto pořadí a s těmito názvy: Domů - Půjčovna - Ceník - Kontakt

Úvodní stránka - welcome.html
-----------------------------
Stránka bude statická. Bude obsahovat nadpis úrovně 2 s obsahem "Vítejte!" a pod ním budou umístěny
základní informace o stránce, které najdeme v souboru src/resources/texts/welcome.txt. Co řádek souboru txt,
to nový odstavec v HTML dokumentu.

Na stránku nemáme žádné stylistické požadavky.

Nabídka vzducholodí - goods.php
-------------------------------
Zde zobrazíme nabídku vzducholodí a to dynamicky podle obrázku, které máme uložené na webserveru ve
složce src/resources/airships.

Tato složka je dále strukturována do podsložek, konkrétně podle typu použití vzducholodě:
- indoor
- outdoor
- tourist

Pro jednoduchost můžeme počítat s tím, že dané kategorie jsou statické a nikdy je nebudeme měnit.

Nabídku vzducholodí naimplementujeme jako tabulku, která bude mít následující tři sloupce:
- samotný obrázek vzducholodě, který bude mít zafixované rozměry a to 128 px na šířku a 84 px
    na výšku; jako alternativní text obrázku (atribut 'alt') zobrazíme název souboru
- kategorii vzducholodě, která bude odpovídat kategoriím popsaným výše
- popis vzducholodě

Tabulka bude mít následující záhlaví:
╔═══════════╦════════════╦══════════════╗
║ Ilustrace ║ Kategorie  ║ Popis        ║
╚═══════════╩════════════╩══════════════╝

Text pro sloupec kategorie bude mít podmíněnou barvu písma.
- indoor : modrá
- outdoor : zelená
- tourist : zlatá

Popis vzducholodi bude podmíněný jeho kategorií. Pokud je kategorie 'indoor',
zobrazíme text "Vhodné především pro prezentaci ve velkých halách a nákupních centrech.",
jinak "Bez popisu.".

Ceník služeb - pricing.html
---------------------------
Na tuto stránku vložíme statickou tabulku. Data pro ní najdeme v souboru src/resources/texts/pricing.txt.

První sloupec bude mít šířku 150 px, ostatní 200 px. Záhlaví bude mít černé pozadí a bílé písmo.

Informace o panu Pospíšilovi - about.html
-----------------------------------------
Obdobně jako u úvodní stránky vyplníme obsah statickými odstavci.
Text najdeme v souboru src/resources/texts/about.txt.

Text bude zarovnaný na střed iframu a písmo bude mít velikost 'large'.
